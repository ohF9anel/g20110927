<!-- BEGIN CONTENTBLOCK -->

    <div id="breadcrumb"><p>U bent hier: <span id="breadcrumbLocatie">Bezinnings2daagse - Doelstelling</span></p></div>
    <div id="inhoudBody">
        <div id="contentb2dDoelstelling">
            <img src="images/Vraagteken.jpg" alt="photo" width="95" height="125"/>
            <p><cite>"De wijsheid komt niet van binnenuit, door zelfkennis,<br/>
                    maar van buitenaf.<br/>
                    Want door tot mij te spreken,<br/>
                    wekt de ander in mij iets nieuws.<br/>
                    Ik ontdek niet iets dat tevoren al in mij sluimerde;<br/>
                    maar ik word geconfronteerd met het anders-zijn van de andere.<br/>
                    Ik heb de andere niet in de hand<br/>
                    en het is precies dat anders-zijn dat me wijs maakt."</cite>
            </p>
            <p>Het bovenstaande citaat van Roger Burggraeve over E. Levinas vat volgens ons heel goed de kern van het Joods-Christelijk geloof samen. En vanuit deze inspiratie bouwen wij op school dan ook (godsdienst) onder'wijs' en pastoraal uit.</p>
            <p>De ervarings- en bezinningstweedaagse is helemaal doordrongen van deze gedachte. We willen jullie immers tijdens deze tweedaagse de kans bieden om eens heel bewust in een totaal andere wereld te stappen. Bij mensen te gast te zijn die voor jou een uitdaging zijn omdat ze helemaal anders denken en leven. Dat kan een persoon met een handicap zijn, of bejaarden die (al dan niet dementerend) in een heel andere wereld zijn opgegroeid en nu ook leven. Het kunnen ook mensen zijn met een heel specifieke levensbeschouwing die misschien zelfs in een gemeenschap wonen, of organisaties die je in contact brengen met mensen die kampen met (kans)armoede,... </p>
            <p>Kennis maken met de Andere (met hoofdletter) is in een klooster natuurlijk ook een heel eigen uitdaging...</p>
            <p>Deze tweedaagse staat in elk geval in het teken van vrijwillig dienstbetoon en/of spirituele verdieping. En het is de bedoeling dat jullie daarbij zelf het initiatief neemt. Ieder kan daarbij de eigen voorkeur laten meebepalen en bouwt in samenspraak met de begeleid(st)er ter plaatse deze twee dagen uit. We hopen dat het een ontdekkingstocht wordt in een tot nog toe onbekende wereld waar solidariteit en/of diepgang een belangrijke rol spelen.</p>
            <p>Hoe dat precies georganiseerd wordt, zal in de klas uitgelegd worden. Waar je terecht kan is niet duidelijk af te lijnen. Al zijn er natuurlijk wel grenzen: zo willen we in elk geval dat het om een project gaat waarbij het om 'mensen' gaat (geen dierenasiel dus) en moet het ergens ook iets zijn wat je nog niet kent (geen gewone kleuterklas bv.). In de kolom hiernaast vind je bij 'projecten' informatie over bijna alle projecten die leerlingen in de afgelopen jaren kozen en wat hun ervaringen daar waren. Wat je er concreet van maakt, hangt natuurlijk in grote mate van jezelf af. Vooral de bereidheid om je in te leven in, en mee te werken aan het project, is bepalend. </p>
            <p>Omdat wij het ernstig menen, willen we het geheel goed begeleiden en volgen. Daartoe moeten jullie op de afgesproken tijden verslagen en attesten afgegeven aan de godsdienstleerkracht. Deze spelen een belangrijke rol in de punten PE godsdienst. </p>
            <p>Omdat deze dagen ingericht worden door de school, neemt elke leerling van de zesdes daaraan deel, en gelden bij afwezigheden de gewone regels. Verwittig dan aub niet alleen de school maar ook de verantwoordelijke van het project zodat hij/zij niet nodeloos staat te wachten.</p>
            <p>Wij hopen echt heel oprecht dat dit aanbod een kans en een uitdaging kan zijn om die ander/Ander te ontdekken en ervan te genieten!</p>
            <p>Je van harte gegund, de directie &amp; de pastorale animatiegroep</p>
        </div>
    </div>
<!-- END CONTENTBLOCK -->